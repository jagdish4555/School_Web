શાળામાં ઉત્તમ વિજ્ઞાન પ્રયોગશાળા પણ છે, જેમાં વિદ્યાર્થીઓને 9 માં ધોરણથી જ વિજ્ઞાન સાથે મિત્રતા થાય એટલા માટે વિવિધ પ્રયોગો કરાવવામાં આવે છે. સાથે સાથે ફ્રી સમયમાં વિદ્યાર્થીઓ પ્રયોગશાળામાં પોતાનો સમય વિતાવી શકે એ માટે તેમને સુવિધા પૂરી પાડવામાં આવે છે. શાળાના બંને વિજ્ઞાન શિક્ષકો વિદ્યાર્થીઓને વિજ્ઞાન વિષયમાં રસ પડે એ માટે હંમેશા પ્રેરણા પૂરી પાડતા રહે છે. શાળામાંથી દર વર્ષે વધુમાં વધુ વિદ્યાર્થીઓ વિજ્ઞાન પ્રવાહમાં પ્રવેશ મેળવે અને આગળ જઈને પોતાની ઉત્તમ કારકિર્દી બનાવે એ માટે શાળા હંમેશા પ્રયત્નશીલ હોય છે. શાળાના આચાર્યશ્રી પણ વિદ્યાર્થીઓ વિજ્ઞાનમાં રસ રુચિ લેતા થાય એ માટે હંમેશા પ્રોત્સાહન આપતા રહે છે.