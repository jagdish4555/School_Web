ધર્મેન્દ્રભાઈ નાયક 
સમય અને ઠોકરો તથા અનુભવથી ઘડાયેલા એવા ધર્મેન્દ્રભાઈ નાયક જુના પણ વ્યવહારુ ક્લાર્ક છે. કદાચ નવા જમાના પ્રમાણે તેમની પાસે કમ્પ્યુટરનું જ્ઞાન ઓછું છે, પણ સામાન્ય વહીવટી સૂઝ અને ભૂલ વગર કાર્ય કરવાની ક્ષમતા ખૂબ સારી છે. શાળા માટે હંમેશા વફાદાર રહ્યા છે અને સમયની ચિંતા તેમણે ક્યારેય કરી નથી. બપોરની શાળામાં પણ 9:00 વાગે શાળામાં હાજર થઈ જતા એવા ધર્મેન્દ્રભાઈને કોઈપણ કામ કરવામાં નાનપ નથી, એ એમનો ખૂબ સારો ગુણ કરી શકાય. ક્યારેક શાળામાં જાતે સફાઈ પણ કરવા માંડે અને ઘાસ માટેની દવા છાંટવાની હોય તો પણ જાતે પંપ ઉપાડે, ક્યારેક નાનકડું પ્લમ્બિંગ કામ કે કડિયા કામ હોય તો પણ જાતે કરવા માંડે આવા સદગુણોથી ભરપૂર ધર્મેન્દ્રભાઈ શાળા માટે ઓલ ઈન વન છે.